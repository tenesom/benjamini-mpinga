---
title: "Ubatizo: je, nini tofauti ya ubatizo wa maji na wa Roho Mtakatifu?."
author: "Benjamini Mpinga"
date: "2023-03-28"
categories: [faith]
---

Wengi tunaamini na tunasoma ya kwamba, upo ubatizo,  na ubatizo huo unaanza kuonekana zaidi katika vitendo wakati wa mwanzo kabisa wa Agano jipya, kwa mujibu wa maandiko ni Yohana Mbatizaji, ndiye aliyepewa ujumbe wa ubatizo wa kwanza ambao ulikuwa ubatizo wa Maji, aliyetangulia katika huduma kabla ya masihi Yesu Kristo. Yeye aliwabatiza watu katika maji ya mto Yordani. lakini pia ubatizo haukuanza na Yesu Kristo bali wapo waliobatizwa kabla yake. suala ambalo linalotengeneza maswali kadhaa katika suala la Ubatizo, ni majibu aliyoyatoa Yohana Mbatizaji kwa watu wakati walipomuuliza juu ya Ubatizo, pamoja na maneno ya Yesu mwenyewe aliyoyasema juu ya ubatizo huku maneno hayo akiyasema wakati amekwishabatizwa ubatizo wa Maji.

![](sara1.jpg)

### Majibu ya Yohanajuu ya ubatizo alioufanya .

Majibu ya Yohana yanayoleta mkanganyiko huo ni kwamba, Yohana alifuatwa na watu mbali mbali haswa wasomi, viongozi wa serikali, waandishi pamoja na viongozi wa Dini wakamuuliza **Je, wewe ndiwe Kristo?.** walimuuliza swali hili kwa maana walisoma katika vitabu vya manabii wa kale wa Israeli ya kwamba Kristo atakapokuja ndiye atakayebatiza, Hivyowalipomuona Yohana akibatiza watu walimuendea na kumuuliza kam Yeye ndiye yule aliyetaburuwa kama Kristo.

Lakini Yohana aliwajibu akiwaambia **"Mimi siye".** Wakamuuliza **Kama wewe siyo Kristo mbona basi wabatiza?.** Akawajibu akawaambia **"Mimi nawabatiza kwa maji, kwa ajili ya toba, lakini Yupo yeye ajaye nyuma yangu naye alipaswa kuwa mbele yangu, yeye atawabatiza kwa Roho mtakatifu."** 

Yohana Alikuwa anafanya ubatizo kwa ajili ya Toba, watu walimwendea kuungama na kutubu dhambi zao na kisha akawabatiza katika maji. Hivyo wakati wa Yohana watu wa Israeli waliyarejea maandiko na kuona ilitabiriwa kwamba atakapokuja masihi, moja ya jambo atakalolifanya ni KUBATIZA. Mambo mengine ilikuwa ni pamoja na kuikomboa Israeli kutoka katika utumwa pamoja na Kuwakomboa watu kutoka katika dhambi zao.

Rejea.. (***Marko 3: 1 -- 8. Mathayo 3: 1 -- 17.***) Huo ndio ubatizo wa Maji wa Yohana kwa ajili ya toba kwa Israeli.

### Maswali ya Ubatizo wa Yohana.

1. Kama yupo aliye mkuu zaidi ya Yohana na kwamba kama huyo aliye Mkuu atawabatiza watu kwa Roho Mtakatifu, Je, watu wanapaswa kufuata ubatizo Upi, ule wa Yoha au Ule wa Yesu Kristo wa Roho Mtakatifu?

1. Kama Yohana alikuja kuandaa njia ya Yesu Kristo, Je, kwa nini tuendelee kufuata ubatizo wa maji wakati Yesu ameshakujana?

![](sara4.jpg)

### Ubatizo wa Yohana kwa Yesu Kristo.

Kabla ya kubatizwa kwake Yesu, Yohana alipokuwa akihojiwa kama yeye ndiye Kristo, alikuwa akiwajibu kwamba, "Katikati yenu yupo ambaye mimi sistahili hata kulegeza gidamu za viatu vyake, yeye atawabatiza kwa Roho Mtakatifu na moto." Kubatizwa kwake Yesu kulikuwa kwa kipekee tofauti na watu wengine, kwa sababu wakati Yesu anatoka katikati ya watu kumwendea Yohana katika mto Jordan ili ambatize, 

Lakini pia Yohana alipomwona akmtambua hakumtambua, kwa sababu alipewa ujumbe  kutoka kwa Mungu kwamba "Yule utakayemwona Roho akishuka kutoka mbimguni na kukaa kwake huyo ndiye." Hivyo Yohana alipoiona ishara hiyo ndipo akajua ya kwamba, Huyu ndiye Kristo, na akasema "Tazama mwanakondoo wa Mungu aichukuaye dhambi ya ulimwengu." Yohana alisita kumbatiza huku akimsihi kwamba, inapaswa wewe unibatize mimi, lakini Yesu akamwambia Imetupasa kutenda lililo sahihi. Punde tu baada ya kubatizwa kwake Roho wa Mungu akaja juu yake kama mfano wa Hua kama vilevile alivyooneshwa Yohana katika maono. na kisha maandiko yanaandika kwamba, Yesu aliongozwa na Roho hadi jangwani ili ajaribiwe, naye akafunga kwa siku arobaini huku akijaribiwa na Ibilisi. 

Hadi kufikia hapo tunaona namna ambavyo Ubatizo wa Yesu Kristo aliobatizwa katika Yordan unaambatana na Roho Mtakatifu kutoka mbinguni akishukuka juu yake na kukaa. Hii inatengeneza mwanzo wa swali lingine baada ya lile la awali. Kwa sababu kabla ya Ubatizo wa Yesu hatujaona mtu mwingine akipitia namna ya ubatizo wa aina hizi mbili yaani Maji na Roho Mtakatifu.

**Maneno ya Yesu juu ya Ubatizo.**

tunasoma katika kitabu cha ***Luka 12:50,*** Yesu anasema **"Lakini nina ubatizo nipaswao kubatizwa, nami nina dhiki kama nini hata utimizwe."** Maneno haya yanatafsririwa katika ***Luka 22: 44*** ambapo panaelezea dhiki aliyokuwa akiisema. Lakini pia Yesu alizungumza maneno mengine kwa moja ya wanafunzi wake wa siri juu ya ubatizo, 

Tunasoma katika kitabu cha Injili ya **Yohana 8: 5 -- 6 "Yesu akajibu akasema, Amin, amin, nakuambiam mtu asipozaliwa kwa maji na kwa Roho, Kilichizaliwa kwa mwili ni mwili na  kilichozaliwa kwa Roho ni Roho".** Katika kitabu cha ***Yohana 4:1 -- 3.*** "Yesu hakuwahi kubatiza mtu yeyote ubatizo wa Maji." Maandiko pamoja na Maneno hayo yanasababisha kuibuka kwa maswali mengine kadhaa juu ya suala la Ubatizo.

[ia tunasoma katika kitabu cha ***Marko 10:38.*** Yesu anasema "Hamjui muliombalo, je,mwaweza kukinywea kikombe nikinyweacho au ubatizo nibatizwao mwaweza kubatizwa?" 

![](saraphina.jpg)

### Maswali ya Ubatizo wa Yesu.

Kama Yesu alibatizwa katika Maji na kisha Roho Mtakatifu akamshukia, Je, na sisi tunaofuata Imani katika Yesu Kristo, imetusa kubatizwa katika Maji ndipo Roho Mtakatifu atushukie?

1. Katika maandiko hayo unaweza ukapata maswali mengi sana kwamba ubatizo wa Yesu aliokuwa akiulenga ni upi?. Je, ni ule wa Yohana.?

1. Je, nitajuaje kwamba Roho Mtakatifu amenishukia pasipo ishara yeyote kama ambavyo ilitokea kwa Yesu Kristo?

1. Kama ubatizo wa Maji ni sahihi Je, kwa nini Yesu hakuwahi kubatiza Mtu hata mmoja?

1. Kama Ubatizo wa Maji sio sahihi Je, kwa nini Yesu aliwwacha wanafunzi wake waendelee kubatiza watu?

1. Yesu mwenyewe anamwambia Nikodemu kwamba Mtu asipozaliwa kwa Maji na kwa Roho, hawezi kuurithi ufalme wa Mungu, Je, nawezaje kuzaliwa katika Maji na Roho?.

1. Kama ni ubatizo wa Maji na Roho Mtakatifu kama ambavyo ilitokea kwa Yesu Kristo, Je, napaswa kupata ubatizo wa Maji na Roho kwa mtindo gani?

![](sara3.jpg)

### Ubatizo katika Kanisa la kwanza la Mitume.

Rejea ***Mathayo 28:18 -- 20.***

Kwa kutambua kwamba yatakuja mafundisho yenye mashaka juu ya ubatizo, Yesu alipokwisha kufufuka aliwaagiza wanafunzi wake akisema. **"Enedeni ulimwenguni kote, Mkawafanye Mataifa Kuwa Wanafunzi wangu, Mkiwabatiza, Kwa jina la Baba na la Mwana na la Roho Mtakatifu."** Kwa maelekezo haya tunaona dhahiri kwamba Sgizo kuu la Yesu kwa wanafunzi wake ambao ndio Mitume 12 tunaowasoma katika kitabu cha Matendo ya Mitume, lilikuwa Kuihubiri Injili kwa mataifa yote kwa kuwabatiza Ubatizo aliowaamuru. Hivyo tunaona kwamba Ubatizo ni agizo la Msingi wa Imani kwa Yesu Kristo na ni hatua ya kwanza kuendea Wookovu.

![](sara2.jpg)

### Majibu ya Maswali yaliyotangulia.

Ubatizo wa maji wa Yohana  ulikuwa kwa ajili ya toba, ubatizo wa Yohana Uliandamana na Maungamo ya dhambi, sio kujazwa Roho Mtakatifu. Bali unatizo wa Yesu Kristo ni ule unaoambatana na kujazwa Roho Mtakatifu, Swali linalobaki ni **Je, baada ya ubatizo wa Maji, nawezaje kujazwa Roho Mtakatifu?,** Jibu lake tunalipata Katika kitabu cha ***Matendo ya Mitume 19: 1 -- 7.*** Lakini kwa kupata uelewa Mkubwa zaidi soma Kitabu chote cha Matendo ya Mitume, na utapata namna ambavyo Mitume wa lanisa la kwanza walitekeleza amri hiyo ya Ubatizo.

Kwa habari ya ubatizo ni dhahiri kwamba tunaweza tukajifunza kwa Mitume kwa kile walichokuwa wakikienzi na kutenda baada ya Yesu kukufuka na Kupaa kwenda mawinguni. Katika kitabu hicho cha Matendo ya Mitume, tunaona ni kwa namna gani ujumbe wa Yesu Kristo ulikuwa ukienezwa  kwa njia ya Mahubiri ya Mitume walioachwa na Yesu Kristo. Kwa maono na mapendekezo yangu nadhani ni vyema pia waalimu na wahubiri wa nyakati za sasa, kuanza kuwafundisha waamini wapya wa imani ya Yesu Kristo kwa kuanzia kitabu cha Matendo ya Mitume.

Yesu alitengeneza Imani moja, ubatizo mmoja kwa Mungu mmoja. Na tunapozungumzia Ubatizo wa Yesu Kristo, tunazungumzia ule aliowaachia Mitume wake aliowafundisha na kuwaelezekeza namna ya Kubatiza.***Waefeso 4: 5 -- 6.***

