---
title: "Upekee wa Yesu Kristo: Je, tuweke Imani kwa Yesu au kwenye Dini?"
author: "Benjamini Mpinga"
date: "2023-01-"
categories: [faith]
---


MAKALA HII HAIJAMALIZIKA MAUDHUI YAKE, TAFADHALI TEMBELEA UKURASA HUUWAKATI MWINGINE.

![](rock.jpg)

### MSINGI WA AGANO JIPYA.

**HISTORIA YA KIBIBLIA.**

kuzaliwa kwake Yesu Kristo, kulikwa kwa kipekee sana, tofauti kabisa na sayansi ya kibinadamu. Alizaliwa na binti bikira ambaye hakuwahi kumjua mwanamume, na hakuwa na baba mwanadamu, kwa maana mama yake alichukua mimba kwa uweza wa Roho mtakatifu. Siku ya kuzaliwa kwake ilikuwa siku ya kuhesabiwa wayahudi wote, kwa sababu ya wingi wa watu katika mji wa kabila la wayahudi wazazi wake walikosa sehemu/nyumba ya wageni. Na kwa sababu siku za kuzaa kwake huyo mwanamke zilikuwa zimefika, ilibidi watafute sehemu ili mwanamke Maria aweze kujifungua, ndipo wakapata nafasi katika hori la ng'ombe.

Baada ya kuzaliwa kwake, ilitoka Nyota kuu katika anga, na wataamu wa nyota walipoiona wakaitambua kwamba nyota ile sio nyota ta kawaida, ila ilikuwa ni nyota ya isha kwamba kuna mtu mwenye ukuu/ufalme amezaliwa. ndipo wakaondoka ili kwenda kumuona huyo mtoto aliyezaliwa mwenye mamlaka iliyo kuu. Pia habari zile zilienea sehemu kubwa katika nchi, hata zikamfikia Mfalme HERODE. Naye alipoyajua hayo akapatwa na sononeko akiwaza kwamba ufalme wake unakwenda kuondoka, basi akaazimia na kutoa amri kwamba watoto wote waliozaliwa wenye miezi miwili kurudi chini wauwawe.

Lakini malaika wa Bwana Mungu akamtokea Yusufu, Mume wake huyo mama yake Yesu Kristona kumwambia amchukue mama na mtoto nao waondoke waende Nchini Misri mpaka pale amri ile ya mfalme itakapomalizika ili mtoto asije kudhurika. Naye Yusufu akafanya kama Bwana Mungu alivyomwagiza.

Baada ya hayo yote kupita Yesu alipotimiza umri wa miaka 12 kama ilivyo desturi ua wayahudi, alipelekwa katika Hekalu ili kwamba atimize yote yampasayo kwa Mujibu wa taratibu za Torati,naye alipofika huko alikuwa akiwasikiliza wazee na kuwauliza maswali ambayo yaliwafanya wamstaajabie hekima yake ilivyokuwa kubwa angali ana umri mdogo.

Kisha Yesu akaendelea kukua hata katika kimo na maaarifa huku akimpendeza Mungu na watu pia, akifanya kazi na kuwasaidia wazazi wake katika majukumu yao ya kila siku. Hata alipopata umri wa miaka 30 ndopo alipoianza kazi yake rasmi na hiyo ni baada ya kubatizwa na Yohana Mmbatizaji katika Yordani na baada ya kujaribiwa na Ibilisi jangwani. Kisha akaanza kwa kukusanya wanafunzi ili apate kuwafundisha siri za Mungu na kuwapa kati ya kuwa mashahidi wa Agano jipya kwa uyahudi na ulimwengu wote pia.

### FUNDISHO NA ISHARA ZA UWEZA WA YESU KRISTO.

Kwa hakika mambo aliyoyafanya Yesu Kristo katika kipindi chake alichokuwepo hapa duniani,kama maandiko yanavyosema kwamba, Endapo yangeandikwa Yote aliyoyasema na kuyafanya Yesu hata vitabu vya kujaza ulimwengu visingetosha. Ila yapo mambo makuu yaliyofanywa naye au ambayo yalifanya watu wamwamini lakini na wengine kumchukia kwa sababu ya kuzifanya ngumu fikra zao, yafuatayo ni mambo aliyoyafanya Yesu na kuudhihirisha ukuu wa Mungu kwa watu wote, na habari zake kuishi hata nyakati hizi za sasa.

### Yesu Kufanya Miujiza juu ya vitu.

Yeau alifanya miujiza juu ya vitu vya kimazingira, na muujiza wa kwanza wa Yesu ulikuwa kubadilisha maji kuwa divai/mvinyo, Muujiza huu aliufanya katika sherehe ambayo yeye na mama yake pamoja na wanafunzi aliokuwa nao walihudhuria, pamoja na huo Yesu pia alifanya miujiza mingi kupitia vitu, ***Kutuliza mawimbi ya bahari, Kuulaani mtini nao ukakauka, Kutembea juu ya maji, Kulisha watu 5000 mikate 5 na samaki 2, Kutoa fedha katika tumbo la samaki***, nk.

### Yesu Kufanya miujiza juu ya watu.

Yesu alifanya miujiza mingi zaidi juu ya watu zaidi kuliko vitu, jambo hilo lilimfanya wengi kumsadiki japokuwa wakuu wa watu na viongozi walio wengi walimpinga. ***Yesu aliponya wagonjwa wasiojiweza, Kukemea na kutoa pepo wachafu nao wakamtii, Kuponya vipofu, Kukufua wafu, jambo ambalo wengi miongoni mwa watu walilistaajabia sana.

### Mafundisho ya Yesu.

Yesu alipokuwa akifundisha watu, alikuwa akisema mambo ambayo wengi walishangaa na wengi wao hawakuelewa maana ya maneno yake, kwa maana Yesu alitumia mifano mingi na methali katika kufundisha kwake.mafundisho yake yaliwahukumu wengi mioyoni mwao, wengi wakatubu na kumfuata, wengine wakistaajabia maneno yake yalivyokuwa yamejaa hekima. alifundisha akiwaambia watu habari ya Ufalme wa Mungu.

### Ushuhuda wa Yesu.

Yesu alishuhudiwa kwanza na Yohana mbatizaji, kisha akashuhudiwa na Mbingu kwa njia ya Roho mtakatifu, kisha baadae wanafunzi wake wenyewe ya kwamba ndiye Kristo ambaye kupitie yeye Israeli na ulimwengu utakombolewa kutoka katika dhambi zao. Lakini yesu mwenyewe alisema na watu hao akiwaambia, mimi sishuhudiwi kwa ushuhuda wa mwanadamu bali 

***Baba yangu aliyenituma ndiye anishuhudiaye kupitia hizo kazi nizifanyazo kwenu, ambazo hakuna mtu aliyewahi kuzifanya hapo kabla***.

***Musa aliwaandikia na alinena juu yangu, na maandiko mnayo nayo yananena juu yangu nanyi hamtaki kuja kwangu muupate uzima***

***Kama hamniamini mimi basi ziaminini hizo kazi nizifanyazo.***

### Utakatifu wa Yesu.

Moja ya jambo kubwa na la upekee sana la Yesu Kristo katikati ya watu, ni kwamba Yesu alikuwa mtakatifu kiasi cha watu wote waliomshuhudia haswa wale wabaya wake yaani hao wakuu wa wayaudi, ambao walikuwa wakimuuliza maswali kwa lengo la kumtafuta aseme neno tofauti na sheria ili wamkamate wamshitaki ...... 

***Kwa kosa gani mnanishuhudia kuwa ni mkosefu ?*** nao hawakuona kosa la Yesu Kristo. Hiyo ni kuonesha kwamba Yesu aliishi maisha matakatifu kiasi kwamba hata wabaya wake walitafuta tafuta neno dhidi yake wapate kumshitaki nalo au kumshutumu kwalo lakini hawakupata.

***Ni kweli kwamba umetoka kwa Mungu, maana hakuna awezaye kutenda yote uyatendayo kama Mungu hayupo pamoja naye.*** Maneno haya ni maneno ya NIKODEMU ambaye alikuwa mkuu wa mwalimu wa dini ya wayahudi. akusema kwamba alizitenda kazi zilizokuwa zinadhihirisha utukufu wa Mungu na sio utukufu wake, kitendo hichi ni kusema kwamba Yesu alifunika utukufu wake na kumuinua Mungu atukuke zaidi ili MUNGU NAYE AMUINUE YEYE **(YESU KRISTO)**.

***Mwalimu mwema*** Mafundisho ya Yesu Kristo yalibeba wema wa kimungu ndani yake, kiasi kwamba hata wanafunzi na makutano walipokuwa wakiyasikia walistajaabu mara kadhaa wakitafakari hekima ya Mungu pamoja na mamlaka aliyokuwa nayo Yesu Kristo hata mapepo na nguvu zingine kutiishwa kwa mamlaka hiyo.



